73 , POSTILLA MELANTHONIANA. 7 4

servationem, et colligat sibi in genere humano Ec-
clesiam propter filium, et per eum, et sit iudex iu-
storum et iniustorum.

Ilaec descriptio Dei differt a Platonica, quia
nos deducit, non tautum more philosophico ad es-

sentiales quasdam proprietates in Deo, ut cum .

Plato inquit: Deus est meus aeterna, causa bom' ίη
namra.- sed monstrat etiam tres personas iu Deo:
et facit expressam mentionem patefactionum Dei,
secundum quas vult a nobis agnosci in verbo tra-
dito nobis abipso, et in operibus creationis, et
conservationis rerum, et collectionis ac salvationis
Ecclesiae, donec tandem in iudicio universali osten-
dat aeternum discrimen inter electos et damnatos.

Quae sunt: singularum personarum de-
scriptiones ‘?

Pater aeternus est prima persona divinitatis,
non nata, nec aliunde procedens, sed quae ab ae-
temo genuit filium imaginem suam, et a qua pro-
cedit Spiritus sanctus, et quae cum filio et Spiritu
sancto omnes alias res creavit, et earum substan-
tias conservat»

Filius aeternus est secunda persona divinitatis,
quae est substantialis et integra imago aeterni pa-
tris, quam pater sese intuens et considerans ab
aeterno gignit, quae nobis quidem sic manifestatur,
quod sit persona, per quam pater dicit decretum,
et totum ordinem creationis, et reparationis homi-
num, et mittitur, ut patefaciat Evangelium, et as-
sumat humanam naturam, et sit Mediator, Redem-
ptor, iustificator, et salvator.

Spiritus sanetus est tertia persona Divinitatis,
procedens a patre et filio, et est substantialis amor
et laetitia coaeterna inter patrem et filium, Et sic
nobis manifestata est, quod mittatur in corda cre-
dentium, ut tales motus, amorem et laetitiam ac-
quiescentem in Deo, in eis accendat, qualis est
ipse, sicut 2. Timoth. 1. expresse scriptum est:
Non dedit nobis spiritum timiditatis, sed roboris,
dilectionis Dei, et castificationis.

Has descriptiones oportet familiarissime notas
esse omnibus, nec Christiani nomine dignus est,
qui vel ignorat ista, vel contemnit. Nec aliud est
officium docentium in Ecclesia et scholis magis ue-
cessarium, quani saepe repetere, et inculcare ista,
ut conservetur doctrina huius articuli, qui est in
Ecclesia primus et praecipuuS, et discernit Eccle-
siam ab omnibus aliis gentibus et sectis.

Sint autem in conspectu testimonia vocis divi-
nae, Quia doctrina ista non est cogitatio humana:
sed accepta ex revelationibus divinis.

mini ulli neque angelo crederetur de tanta re, nisi
Deus se ita patefecisset. Ideo teneantur verba nq-
stri Baptismi, et patefactio trium personarum in
Baptismo Christi ad Iordanem, Nunc vero prae-
cipue agimus de secunda persona Divinitatis.

Haec persona quanquam certo tempore nasci·
tur ex virgine, tamen est filius aeterni patris, ge-
nitus ex eius substantia. Non est enim ἀδελφός
patris, sicut recte iuquit Basilius: Pater e! filins
non sunt duo ἀδελφά. Si non esset ex substantia
patris genituS, tum esset ἀδελφός. Verum scriptura
nos docet, quod filius de patris essentia natus sit.
Fuit igitur filius, antequam assumeret humanam
naturam. Iam vere, postquam natus est ex virgine
Malia, sunt in Christo naturae duae: Divina, quae
est λόγος et εἰκών, verbum et imago aeterni patris:
Et Humana, assumpta ex virgine.

Consideretur autem ratio appellationum. A
Ioanne dicitur λόγος, a Paulo εἰκών. Haec duo vo-
cabula declarant se mutuo. Ideo enim sic dicitur
respectu patris, quia nascitur cogitatione patris in-
tuentis semet ipsum, et est imago integra et sub-
stantialis, aeterni patris.

Scimus in nobis quoque cogitatione formari
imagines. Sed hae imagines sunt evanescenteS, ct
sunt accidentia. llla vero imago patriS, quae est
filius, est ὑφιςταμένη, nec est evanescens quiddam:
Et sic ad Hebr. dicitur, quod filius sit ἀπαύγασμα,
quasi dicas fulgor, qui est ἀπὸ αὐγῆς τοῦς πατρὸς, id
est, splendor claritatis et lucis paternae, et eliam-
(τεν, id est, effigies substantiae patris.

Nondum dicimus in hac enarratione de officio
filii: De quo suo loco recte dici potest, quod no-
minetur etiam respectu nostri, λίγος ct imagO. Et
quidem magis tunc dulcescunt nobis istae appella-
tioneS‚ cum agnoscimus filium esse personam illam,
quae alloquitur Ecclesiam omnibus temporibus
Protulit initio ex sinu patris mirandum illud decre-
tum de reparatione hominum, et postea semper ad-
est Ecclesiae, conservat ministerium, et per illud
est efficax.

Haec est valde dulcis enarratio vocabuli λόγος,
sicut etiam εἰκών seu imago est nostri respectu,
quia vere nobis ostendit patrem. Non est voluntas
alia patris, quam 'sicut filius eam ostendit, ut. diei-
tur: Nemo not-ic patrem nise* silius, el cui coluerit
filius revelare.

Pertinent autem haec ad officium Filii. Neque
tamen prior enarratio illa, cur Filius nominetur
λόγος et εἰκών respectu patris aspernanda est: Quia
monstrat ordinem personarum, Ac docet, filiuni
esse verbum et imaginem patris, etiamsi nunquam
conditus esset hic mundus. Ideo veteres scripto-
res Graeci ac Latini plurimum usi sunt hac expli-
catione vocabulorum respectu patris, ut est apud

Neque ho· 1 Basilium, Nazianzenum, Augustinum, et alios.

