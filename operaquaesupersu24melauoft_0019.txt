xxxin POSTILLA MELANTHONIANA. XXXIV

Accessit ad Andreae Pauli votum atque desiderium, etiam aliorum auctoritate praestantium
iudicium: et inter hos viri praestantissimi, generi Melanchthonis‚ et veritatis Orthodoxae constantis confessoris
D. Caspari Peuceri, quem dicere memini: Existimare se, quicquid sit divinae et humanae sapientiae, quae
in hac vita cadere in bominem possit, eius imaginem relucere turn in caeteris scriptis Melanchthonianis‚ tum

inprimis in Praelectionibus eius Evangelicis et Chronicis.

His iudiciis praestantium virorum confirmatus, et mea sponte ad colligendas reliquias doctrinae
Melanchthonianae incitatus, in optima tamen voluntate atque proposito cunctantius ad laborem hunc accessi,
quod et adminiculis necessariis destitui me videbam: nam quia per fortunae iniquitatem non licuerat mihi in
Academia Witebergensi diu audire suavissimam vocem Melanchthonis, pauca inter chartas meas reperiebam,
quae ex docentis ore manu mea excepissem: Et cum nullus sit usus diligentiae, nisi tempus ad laborem sup-
petat, sentiebam me propter vocationis meae operas in Ecclesia et Schola assidue praestandas, ne quidem otii
tantum habere, ut tentare laborem eiusmodi auderem.

Verum opportune accidit, ut Scholae nostrae Rector esset, vir et Poeta doctissimus M. loachimus
Meisterus„ qui, antequam huc venisset, ab Abrahamo Bucholcero necessario suo, collectanea quaedam
lectionum Philippicarum nactus tuerat, in quibus erant anni quadragesimi noni, et duorum sequentium annorum
Rhapsodiae Evangelicae. Quorum annorum Rhapsodias suas etiam Henricus Mollerus Theologiae Ductor,
et collega quondam meus charissimus, paulo ante mortem suam amantissime mecum communicavit.

Postea et Doctor Andreas Pauli, qui laboris istius suscipiendi auctor mihi fuerat, per cognatum
atque astinem suum virum Clarissimum D. Andream a Dham. consiliarium illustrissimorum Ducum Lune-
burgensium, Rhapsodias anni quinquagesimi quinti, et quinquagesimi sexti mihi curavit, quas in privatum suum
usum conscripserat vir pietate et eruditione insignis, Dominus Andreas Schoppius Leobergensis.

Ad has accessit studium viri ornatissimi, et propter doctrinae excellentiam, et humanitatem, et prom-
ptitudinem in officiis honestis praestandis, omnibus in universa pene Europa bonis ac doctis charissimi,
D. Iacobi Monavii, qui, cum me in hoc labore versari cognovisset, non desiit esse ἐργοδιώκῐης ἰι] urgendo
hoc institutm et cum in Pannonias aliquando ex patria negotiorum suorum caussa exspatiatus esset. a pasto-
ribus illorum locorum Rhapsodias diversorum annorum mihi impetravit, quihus magnopere me adiutum esse
ingenue profiteor.

Ad extremum, Noribergae cum essem. biennio iam et aliquanto amplius exacto, ibique cum amicis
φιλοφιλίπποις de reliquiis illis Scholarum Philippicarum in colloquium venissem, non modo hortati me illi sunt,
ut laborem susceptum publicae utilitatis caussa urgerem atque perficerem, sed etiam, quas in Bibliothecis suis
habebant, consignationes annorum plurium, humanissime mecum communicarunt, iisque, donec ad metam
optatam labor perductus esset, uti me haud inviti permiserunt. Ex his honoris caussa, et ut posteri gratitu-
dinem se eis debere intelligant, non possum non nominare viros Reverendos A). Mauritium Hellingum
et M. Laurentium Durnhoserum, et doctrina ac virtute et usu rerum politicarum ornatissimum virum
Μ. Matthiam Schilerum, Reipublicae Noribergensi ab epistolis secretioribus.

Suum etiam ἐπιβάλλον μέρος contulit ad hunc laborem vir humanissimus Andreas Scato, artis
Medicae Doctor et Professor, qui anni quinquagesimi primi explicationem philippicam, ut cuin aliis exempla-
ribus conferrem, perhumaniter, cum VVitebergam transirem, mecum communicavit.

Quamobrem singulari Dei providentia adminiculis istis instructus, etsi dolebam aliquot annorum
- Rhapsodias ad manum mihi non esse, quas ad continuandam seriem annorum ab anno quadragesimo nono, ad
annum sexagesimum invicem se subsequentium frustra ab aliquibus requisiveram (qui collectanea sua nescio
quo consilio premere maluerunt, quam ut vel ipsi ad publicam utilitatem eis uterentur, vel alios uti sinerent:
similes cani illi Aesopico, qui corpore suo stratus in praesepi, neque ipse vesci {oeno poterat, neque equos
aut boves eo pasci sinebat).

Ne tamen aliorum annorum consignationes temere accepisse ab amicis viderer, Deo ducente, manum
tandem operi admovi, idque horis succisivis, quas impendere huic labori malui, quam polemicis scriptis pluribus
adornandis, in tanta adversariorum veritatis rabie, qua exemplo caprae efferentis se propter loci securitatem,
et leoni petulanter ac contumeliose insultantis. multo nunc studio habent, petulanter incessere alios neque vivis

parcentes, neque mortuis. a

xnmxrfl. OPER. VOL. XXIV.

